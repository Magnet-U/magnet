<p>fatta una quarantena di 17 giorni, basta. </br>
non si torna a casa subito, prima andiamo a raccogliere idee. ho bisogno di rinfrescarmi. che faccio? </br>
in tunisia, non si puo' andare. sul sito del ministero sta scritto, "viaggi non permessi", poi approfondisco e in realtà, andarci forse potrei andarci, però non si può tornare indietro. quindi tunisia, aspettami, vengo, ma non subito. </br>
tenerife? a fare il turista ricco mentre la gente affoga? va di moda. quello no, magari potrei andare per entrare in contatto con le associazioni? </br>
ceuta e melilla? </br>
vabbè ok, andiamo a palermo. </p>

<p>figo, l'interrail. finalmente riesco a farlo, mi conviene. sono 24 ore di viaggio in treno, da torino. la cuccetta, magari!, ho solo il sedile e mi addormento lì. scendo a salerno, caffè, poi il treno diretto per palermo. arrivo allo stretto, mi mettono sulla barca.  senza scendere dal treno. quindi sto prendendo il treno e la barca, cosa che il mio amico che si vanta di aver viaggiato mezzo mondo in treno non ha ancora fatto, come gli comunico immediatamente. passato lo stretto, stavano per mandare la mia parte di treno a catania, invece che a palermo. a me fa ridere, i palermitani nel vagone si incazzano. </p>

<p> ho capito che nel sud italia non si viaggia con trustroots, ma con bewelcome. couchsurfing ovviamente non è neanche da considerare -che schifo, un'idea anticapitalista che diventa capitalista. ma su bewelcome, trovo il meglio del meglio. per me viaggiare significa incontrare persone e idee, non visitare le pietre. con tutto rispetto per le pietre a volte millenarie, impilate le une sulle altre con un certo stile. tipo il duomo di monreale non è niente male. </p>

<p>T. mi ospita a casa sua a isola delle femmine, poco fuori palermo. vivo sulla sua pelle le sfide e fatiche di una generazione di siciliani, mezza generazione prima di me, che è emigrata da una terra povera di investimenti, e che sta tornando, a portare nuove idee, nuove forze. spaziamo nella conversazione dall' autogoverno in chiapas, a quanto schifo faccia couchsurfing, a essere digital nomads, a quanto bisogna nascondersi per essere socialisti. andiamo in spiaggia per colazione, dove mi mostra il fenomeno tipico: un tipo che fa passeggiare il cavallo, come fosse un cane. con tanto di bagnetto in mare.</p>

<p>grazie T., passato qualche giorno, sono ospitato da M. in pieno palermo centro. convivere per qualche giorno con uno che è stato attivista da decenni, e lo è ancora, è una memoria storica incredibile, che ti spiega quali le dinamiche interne ai movimenti, da rete liliput a addiopizzo, da XR ai gruppi di parrocchia. parliamo di processi decisionali: il parlamentare, dove funziona la maggioranza - anzi non funziona - questo non vale la pena dedicarci troppo tempo. ma pensare a sistemi decisionali a unanimità, in varie forme, questi si che sono interessanti. e visto che ci siamo, perchè non esplorare le dinamiche LGBT all'interno del cristianesimo? chi lo sapeva che esiste una sfilza di preti gay repressi, a loro volta repressori, che però in realtà si scopano mezzo mondo? -mi è sempre interessata l'ipocrisia della santissima chiesa cattolica apostolica. saune e scopatoi. apps - per tutti i gusti. l'inizio del kink all'interno degli ambienti lgbt. sergio mattarella, che in realtà ne ha fatte di cazzate. ho perennemente una lista di domande che non riesco a esaurire, perchè si moltiplica: più ne faccio domande, più ne ho poi.
</p>

<p>e poi si arriva al centro sociale malaspina. arrivo bene, a una settimana dall'apertura, al primo evento ufficiale che fanno: la presentazione di una riedizione del libro, la sicilia ai siciliani. e chi se lo aspettava che sarei andato a ficcarmi in un evento di indipendentisti siciliani, in un ex-asilo dismesso? su questa dell'indipendentismo non ci troviamo, ma non importa. l@ ragazz@ sono bravissim@. aprire un centro sociale dove si fanno servizi per il quartiere, un doposcuola, una biblioteca! e poi, ossigeno. l'ossigeno di parlare di politica, con una tranquillità e naturalezza che sembra parliamo del meteo. a turno, tranquillamente, in gruppo di sei-sette persone. non riesco a trovarne facile, di posti cosi. dove parlare di politica sia la prima cosa naturale, spontanea, facile. sono argut@, su <a href ="https://www.trinacria.info/">trinacria.info </a> chiamano il resto dell'italia "sua Maestà", e "anche le brioche costano il 20% in più". fanno critica radicale approfondita, e riescono a far sembrare quello che dico io un palliativo socialdemocratico. l'indipendentismo siciliano mi ha dato una casa per una sera, spero di ritornarci, al laboratorio sociale malaspina (e di leggere gramigna).
</p>

<p>Tra pochi giorni torno. sempre in treno, perchè sto cercando di evitare l'aereo, di applicare il "più lentə, più profondə, più dolcə" di alexander langer, l'opposto dell'ideale olimpico "celerius, altius, fortius" a cui la nostra società e l'ideologia capitalista attinge a piene mani. il mio ospite di palermo è un grande fan di alex -ha messo a mia disposizione credo dieci libri di/su di lui. in treno si scopre di più, si inquina di meno, e si segue una logica alternativa, per cui la strada più diretta tra torino e atene passa per palermo.</p>

<p>e così, a caso, 800A</p>
